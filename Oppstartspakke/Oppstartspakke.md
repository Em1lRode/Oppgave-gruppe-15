Group number and student names:  Group 15     
Emal Mir:			emalm@uia.no 
Eivind Bentsen:			eivindben@uia.no 
Emil Rode:			emilro@uia.no 
Bjørn Tore Busk:		bjorntb@uia.no 
Oliver Jøssang:			oliverjos@uia.no 
Tormund Beitestøl:		mathif12@uia.no 
Andreas Norman Hjorth:		andreasnh@uia.no 

   

   Course Code & Name:  
   IS-118 Programmering og Prosjektsammarbeid
   Deliverable Title: 
  Oppstartspakke til Erling
    Date:
  25.09.2025


We allow the use of this work for educational purposes 

Yes  ✅  
No 

We confirm hereby that we are not citing or using in other ways other’s work without stating that clearly and that all of the sources that we have used are listed in the references 

Yes  ✅  
No

We hereby confirm that every member of the group named on this page has contributed to this deliverable/product 

Yes  ✅  
No   

### Introduksjon
1. Strategi for rekruttering og sammensetning
Fire sentrale roller
Tillit og relasjoner
2. Det første møtet
Oppstartsmøtets funksjon og innhold
Prosjektets rammer
3. Rammer for relasjonelle kontrakter:
Partnerskapskontrakt
Relasjonelle forhold
4. Proaktive mekanismer for konflikthåndtering
Manifisering av konflikter
To strategier
5. Håndtering av tidspress og "planleggingsfellen"
SMART-modellen
6. Sikring av god kommunikasjon:
Struktur og kommunikasjon


# Oppstartspakke for Erling (Gruppe 15)

### Introduksjon
Vi tolker oppgaven som om vi ser for oss hva Erling må gjøre for å lage en oppstartspakke med tips, verktøy & anbefalinger. Vi svarer på hva Erling må gjøre som prosjektleder for å bygge et godt team og løse utfordringene i starten av prosjektet. For å utvikle en medborgerportal trenger Erling et helt team med tverrfaglighet. Vi ser nærmere på hvordan “forming-fasen” begynner med relasjonsbygging, gruppepsykologi & prosjektsamarbeid. For å fremme effektiv samhandling og redusere risiko for konflikter kreves det god planlegging. Vi utdyper mer om proaktive mekanismer & klare rammer for å redusere sannsynligheten for konflikter & fremme effektivt samarbeid.


### 1. Strategi for rekruttering og sammensetning
Rekruttering og sammensetning av prosjektgruppen er en avgjørende faktor av planleggingsfasen i et prosjekt. En oppgaverelevant rekruttering vil være helt nødvendig i prosjekter. Individene i prosjektet må selvfølgelig tilfredsstille fagkravene som omhandler prosjektet. Likevel er det viktig for prosjektets sosiale dynamikk at de forskjellige personene klarer å kommunisere, samarbeide og sosialisere seg med hverandre. 
Det finnes i tillegg ulike typer praktiske verktøy for rekruttering, for eksempel kompetansematrise: der en setter opp ulike roller og kompetanser som kreves, og matcher dette mot kandidater.

“Mennesker må arbeide sammen, de må kommunisere, de må omgås hverandre i perioder med betydelig stress, de må tilbringe mye tid sammen. Dermed blir andre egenskaper som mennesker tar med seg inn i prosjektet, f.eks. evne til å samarbeide, analytiske evner, kommunikasjonsevner osv. like viktige som de faglige ferdighetene de innehar” (Jacobsen, 2016, s. 32).

#### Fire sentrale roller
For å sikre tilstrekkelig bredde og funksjonalitet i prosjektgruppen, bør bemanningen ta utgangspunkt i fire funksjonelle roller: produksjon, administrasjon, integrasjon og entreprenørskap.
1. Produksjon utgjør selve “motoren” i prosjektet. Dette er fagpersonene som har spisskompetanse innenfor prosjektets kjerneområde, og de er ansvarlige for å levere det faglige innholdet.. I et digitalt utviklingsprosjekt som dette vil aktuell spisskompetanse være en ekstern UX-designer og en ekspert på digital sikkerhet samt representanter fra IT-avdelingen og plan - og byggesaksavdelingen.
2. Administrasjon ivaretar fremdriften, systemet og kontrollen. Personene i denne rollen sørger for orden, system og forutsigbarhet i arbeidet. Her inngår prosjektlederen, kulturavdelingen og den politiske rådgiveren, som sammen sikrer at prosjektet holder retning og tempo.
3. Integrasjon fungerer som limet mellom de ulike faggruppene og organisatoriske enhetene. Aktører i denne rollen har evne til å bygge broer mellom perspektiver, og bidrar til helhetlig forståelse og samarbeid. Brukerrepresentanter og kulturavdelingen er sentrale her, da de kan formidle behov og innsikt på tvers av fagmiljøer.
4. Entreprenørskap representerer nytenkning og utfordrer etablerte tankesett. Menneskene i denne rollen stiller kritiske spørsmål, identifiserer muligheter og driver frem innovasjon. Deres evne til å tenke nytt er avgjørende for å sikre at prosjektet ikke bare leverer på det planlagte, men også utvikler seg i takt med endrende behov og rammer. 
En prosjektgruppe som dekker alle fire rollene vil ha større sannsynlighet for å lykkes enn en gruppe som kun dekker en eller to.

#### Tillit og relasjoner
Mennesker har større tillit til andre mennesker som ligner på dem selv. Tillit er en sentral del av en relasjon. I bemanning av prosjekter bør man derfor nøye tenke igjennom hvordan man balanserer kompetanse og mangfold. Store demografiske og sosiale forskjeller øker sannsynligheten for konflikt, mens store likheter minsker sannsynligheten. “Forskningen er nokså entydig på at sosial og demografisk homogenitet - det at folk ligner hverandre - medvirker positivt til å etablere tidligere tillitsrelasjoner” (Jacobsen, 2016, s. 35). Likevel er det viktig å ha kunnskap om hvordan mangfold kan håndteres på en konstruktiv måte. Dette kan innebære konkrete tiltak for å forebygge konflikter, som å utarbeide en teamkontrakt, avklare roller tydelig og etablere felles forventninger.
I et utviklingsprosjekt vil det å ha forskjellige fagbakgrunner og ulikt utdannelsesnivå være positivt.

### 2. Det første møtet
Når et prosjekt etableres, er det avgjørende å sikre en god oppstart som legger grunnlaget for både struktur og samarbeid. Prosjektgruppen har sjeldent tid til en lang modningsprosess, og det første møtet får derfor en sentral rolle i å etablere felles forståelse og bygge tillit. Hensikten med møtet er å skape en felles forståelse av rammer og mål, tydeliggjøre roller og forventninger, samt legge til rette for trygghet og relasjoner mellom individene. Det første møtet er en svært viktig del av teambygging.

Selv om mange omtaler denne delen som “småprat” eller "pseudo-arbeid”, fungerer den som en verdifull arena for deltagerne å bli kjent med hverandre på et mer uformelt nivå. Gjennom slike samtaler får man innsikt i hverandres tidligere erfaringer, perspektiver og praksis, noe som kan bidra til å styrke samarbeidet. 
Jacobsen understreker betydningen av førsteinntrykk i denne fasen:
“Når den enkelte prosjektdeltaker møter de andre for første gang, så skjer dette samtidig som man har gjort seg opp forventninger om hvordan det hele vil bli, hvordan de andre er”, hvordan prosjektet skal gjennomføres, osv. Dette vil ofte forsterkes i løpet av det første møtet. Hvis denne “før-dommen” utfordres og justeres i denne tidlige fasen, vil den enkelte ofte søke etter forhold som kun bekrefter de første inntrykkene” (Jacobsen, 2016, s. 37).

#### Oppstartsmøtets funksjon og innhold
"I praksis betyr dette at alle prosjekter, selvfølgelig avhengig av størrelsen, bør sette av tid til såkalte oppstartsmøter." Slike møter er en viktig arena for planlegging og for å gjennomføre de første avklaringer av forventninger mellom prosjektaktørene. "Gode oppstartsmøter inneholder planlegging både av oppgaver (en handlingsplan – 'task work'), og hvordan man skal samhandle for å få dette til (samhandlingsplan – 'teamwork'), i tillegg til en drøfting av målsettinger."

Oppstartsmøtene må også gi rom for den uformelle samtalen “småpraten” og det som ofte omtales som 'pseudo-arbeid'. Dette bidrar til at deltakerne utvikler en felles forståelse av prosjektmål, samt tid- og ressursrammer. En formalisert tilnærming til denne arbeidsformen finnes i ulike versjoner av LEAN-metodikken, hvor hele prosjektperioden visualiseres i fellesskap."En teknikk er å begynne med hva man ønsker å oppnå, og så arbeide seg bakover i tid og definere nødvendige aktiviteter og handlinger.". Denne tilnærmingen åpner for diskusjoner som avdekker kritiske faser og konkretiserer risiko, samtidig som den fremmer etablering av et felles eierskap til prosjektet.
#### Prosjektets rammer
Samtidig er det viktig å være bevisst på at man i denne fasen først og fremst etablerer de formelle rammene for det som skal skje videre i prosjektet. "Samtidig må man være klar over at man i denne fasen i hovedsak legger de formelle rammene rundt det som senere skal finne sted. Å drøfte fremdrift, roller, ansvar og oppgaver betyr ikke nødvendigvis at alle oppfatter og fortolker dette likt". En felles forståelse, eller en felles prosjektkultur, er noe som utvikles over tid. "Gode rammer kan øke sannsynligheten for at man får en prosjektgruppe som utvikler seg til et godt team, men det vil aldri være noen garanti."
Til slutt må det understrekes at "gode oppstartsmøter gir også rom for etablering av de første sosiale relasjonene, noe som kan lette utviklingen av et godt fungerende team i senere faser."

### 3. Rammer for relasjonelle kontrakter
Prosjektlederens ansvar og myndighet, slik det defineres innen rammene for relasjonelle kontrakter, utgjør en avgjørende faktor for prosjektets suksess (Jacobsen, 2016, s. 42). Omfanget av dette ansvaret avhenger av prosjektets organisatoriske kontekst, enten det gjennomføres internt i organisasjonen eller som en del av et interorganisatorisk prosjekt. I det tilfellet behøver prosjektlederen støtte fra sentral ledelse i basisorganisasjonen(e). Dersom prosjektleder er fulltidsansatt og har ansvar for kun et prosjekt, kan vedkommende organisere medarbeidere uten å måtte forhandle med linjeleder, som styrer fysiske og monetære ressurser. Dette synes å gi bedre prosjektresultater. Det forutsetter imidlertid at prosjektlederen tidlig etablerer dialog med sentrale aktører for å forhandle frem et utvidet handlingsrom. Det er viktig å understreke at slike rammer bør formaliseres i kontrakten som regulerer forholdet mellom prosjektleder og prosjekteier (Jacobsen, 2016, s. 43). 

Når det gjelder de formelle kontraktene, er det avgjørende at forventningene mellom aktørene tydeliggjøres. Kontraktene bør opprettes tidlig, slik at krav og roller blir tydelige. Dette gir prosjektlederen nødvendig fleksibilitet til å disponere ressurser, justere planer og styre prosjektets fremdrift. En slik struktur bidrar til økt selvbestemmelse og tydelig styring  (Jacobsen, 2016, s. 43).

#### Partnerskapskontrakt
Tradisjonelt har partnerskapskontrakter blitt benyttet for å regulere tilgangen til fysiske ressurser og utstyr blant deltakerne. Her kommer begrepet “jerntriangelet”: tid, kostnad og kvalitet, for å definere hvilke ressurser som kan benyttes, til hvilken pris, og hvilke kvalitetskrav som gjelder prosjektets leveranser. Individuelt blir det også tilrettelagt krav til hvilke oppgaver man skal bidra med, når man skal ta i bruk tildelte ressurser, og begrensninger for ressursbruk. Partnerskapskontrakter består ofte av punkter eller paragrafer som omhandler avvikshåndtering og hvordan uenigheter skal løses. Gjennom en slik kontrakt styrer gjerne prosjektlederen prosjektet fullt og helt. Dersom man tar i bruk en slik kontrakt skal man være bevisst på at den kan skape stramme rammer for endring. Det kan være et resultat av at kontrakten bygger på en svært konkret plan for fremdrift, og at prosjektlederen krever betydelige ressurser til kontrollering og overvåking. Med denne innsikten kan man vurdere om kontrakten mellom prosjektleder og prosjekteier burde være mer fleksibelt. Slik kan prosjektet få en utvidet begrensning til å gjøre endringer underveis.
Det vil variere fra prosjekt til prosjekt hvor mye handlingsrom som er nødvendig ettersom noen prosjekter involverer større risikoer (Jacobsen, 2016, s. 43-44). 

#### Relasjonelle forhold
I prosjekter med flere involverte aktører kan det oppstå konflikter, eksempelvis ved misnøye knyttet til måloppnåelse eller tidsfrister. Dette har ført til utviklingen av kontraktsformer som inkluderer relasjonelle aspekter. Her defineres samarbeid, håndtering av uenigheter og informasjonsdeling. En slik relasjonell kontrakt vektlegger altså forholdet mellom de ulike aktørene i et prosjekt. Samtidig betyr det ikke at man skal fjerne grunntanken i tradisjonelle kontrakter som spiller på hvordan man kan skape økt produktivitet i form av tid, kostnad og kvalitet, med den forholdsbaserte relasjonelle kontrakten. Optimalt sett bør prosjektet finne en balanse mellom produktivitetskriterier og relasjonskriterier, slik at man sikrer seg fremdrift og et godt samarbeid mellom aktørene (Jacobsen, 2016, s. 44).

Forskning viser at prosjekter som inkluderer sosiale relasjoner i kontrakten, har færre konflikter, forsinkelser og budsjettoverskridelser. Hovedpoenget med relasjonskontrakter er å fastsette hvordan styring og kontroll skal organiseres, hvordan partene bør samhandle, og hvordan konflikter skal håndteres. Dermed legger slike kontrakter mer vekt på organisering og samarbeid enn på de rent tekniske sidene som tid, kostnad og kvalitet. Planlegging og strukturering i de tidlige fasene av et prosjekt er avgjørende. 

Det må legges et system for arbeidet som viser hva som skal gjøres, når det skal gjøres, og på hvilken måte. Slik kan deltakerne få en felles forståelse av hva som kan forventes i løpet av prosjektperioden. Typisk starter man med å analysere og presisere oppgaven ut fra prosjektets mandat. Videre identifiseres risiko, og man estimerer hvilke ressurser, kompetanse og tidsbruk som kreves for å løse oppgaven. Deretter settes det opp en liste som viser oppgaver, kontaktpersoner og hvem som bestemmer. På bakgrunn av dette inngås avtaler mellom deltakerne, der det tydeliggjøres hvilke bidrag som forventes, når de skal leveres, og hvilken kompensasjon partene får. En prosjektgruppe settes sammen basert på nødvendig kompetanse og ressurser, og det utarbeides en detaljert plan som deler inn prosjektet i faser og aktiviteter (Jacobsen, 2016, s. 44-45).



### 4. Proaktive mekanismer for konflikthåndtering
Forslag til konkrete ordninger og prosedyrer for å identifisere, drøfte og avgjøre uenigheter tidlig i prosjektet, for å unngå eskalering.

Et prosjekt mellom flere samarbeidspartnere, dersom det ikke er tidlig åpenbar synergi, vil i mange tilfeller skape konflikter. Ett forslag til å hindre tidlig konflikt er å dele oppgaven på en klar måte, og deretter gi hvert av medlemmene i samarbeidsgruppen sitt spesifikke arbeidsmål. Dette vil kunne minimalisere feiltagelse i hva medlemmene skal jobbe med, og vil dermed unngå konflikter innenfor disse rammeverkene.

Konflikter i seg selv er dessverre en normal og veldig vanlig når en bedrift skal samarbeide rundt et prosjekt, enten om det er konflikter innenfor idéer, konflikter innenfor arbeidsoppgaver eller andre tematiske konflikttyper. Uansett hvilke typer konflikter oppstår, er det svært viktig å håndtere dem før de eskalerer videre. I denne delen av oppgaven vil vi identifisere forslag til hvordan vi kan bruke konflikthåndteringsmekanismer for å unngå eskalering.

#### Manifisering av konflikt
Dersom en konflikt i gruppen eller mellom individer i gruppen skulle manifisere seg, gjelder det å integrere de rettmessige konfliktshånderingsstrategiene - basert på hvilken løsning som fungerer best for hver enkelt individ eller gruppe. En grunnleggende type løsningsmekanisme vil være å finne årsaken til konflikten, analysere hva og hvilke årsaker den oppstår fra, og dermed finne en løsning som fungerer for alle partene. Dersom partene ikke finner en felles løsning, kan de derimot havne i et kompromiss, altså at ingen av de konflikterende partene ender opp med det de ønsker i total helhet, men heller noe i mellom. Dette kan være en kombinasjon av individuelle ønsker, samtidig som de utelater andre ønsker, Innenfor denne mekanismen vil det være viktig med rettferdighet mellom alle parter. (Jakobsen, 2016, s. 67)

#### To strategier
I grunnleggende hovedsak, ligger prinsippet bak proaktive håndtering rundt to ulike strategier. Den første strategien retter seg mot åpen kommunikasjon i gruppen spesifikt rettet mot hvilke konflikter som kan oppstå, basert på selve oppgaven. Her vil gruppemedlemmene kunne diskutere hvilke deler av prosjektet vil kunne skape konflikter og/eller uklare arbeidsoppgaver. Deretter vil en løsning kunne drøftes, med fokus på en direkte eller indirekte løsning av disse fremtidige konfliktene (Jakobsen, 2016, s.68). Den andre strategien legger mindre vekt på en helhetlig drøfting av gruppens diskusjoner, og er mer rettet mot individuelle synspunkter. I hovedsak gjelder det å la hver av medlemmene komme med sine egne ønskelige oppgaver, ansvar og løsninger innenfor gruppesynergien - samtidig som at individets trivsel blir satt høyt (Jakobsen, 2016, s. 69).



### 5. Håndtering av tidspress og "planleggingsfellen"
En strukturert plan vil bli nyttig når det kommer til å motvirke det sterke handlingspresset i tidlig fase. Det er viktig å være klar over hvor lang tid man har til prosjektet. Å undervurdere tidsbruken og kompleksiteten til prosjektet kan fort bli farlig. Uventede problemer og situasjoner kan oppstå. Derfor er det også viktig å ikke bare bygge en strukturert plan, men også en fleksibel plan. Å bygge en buffer i tidsplanen kan være en god løsning til dette. Det kan for eksempel være å legge til en 10-15% buffer på ekstra tid på prosjektet. Uten en buffer kan tidpresset øke, og man faller ned i planleggingsfellen. Planleggingsfeller handler om at man blant annet undervurderer tidsfristen til prosjektet. 


Det er viktig å tenke på at “det å etablere gode planer og strukturer, samt gode sosiale relasjoner mellom prosjektdeltakerne og mellom prosjektleder og eksterne aktører, ser altså ut til å være av stor betydning for hvor god prosjektet utvikler seg i senere faser.”, (D.I.Jakobsen, 2016, s.46). 

#### SMART-modellen
I planleggingsfaser kan det også være lurt å sette målsettinger gjennom SMARTe mål. Spesifikke - Spesifikke og konkrete mål. Målbare - Målene bør utformes slik at det entydig kan vurderes om de er oppnådd. Aksepterte - Deltagerne i prosjektet er enige om de gitte målene. Realistiske - Målene skal være mulige å oppnå. Tidsbegrensede - Klar tidsramme over hele prosjektet.

Ikke gå for raskt i gang med utvikling før målet og rollene er tydelig definert. Oppstartsmøtet bør brukes til å avklare forventninger og arbeidsflyt. Ved å lage en god plan, unngår Erling at teamet ikke brenner seg ut. Når det kommer til teamet, burde det være klare rutiner for rapportering. Slik at når forsinkelser oppstår, oppdages dette tidlig. En god strategi for å passe på at det blir fremdrift og felles forståelse er ved å utvikle tidlige prototyper. Dette sikrer at alle i prosjektet forstår målet og hensikten blir mer konkret, prototyper gjør det mulig med brukertesting. Brukertesting tidlig i prosjektet kan bidra til redusert ressursbruk og konkrete mål senere i fasen.En god strategi for å passe på at det blir fremdrift og felles forståelse er ved å utvikle tidlige prototyper. Dette sikrer at alle i prosjektet forstår målet og hensikten blir mer konkret, prototyper gjør det mulig med brukertesting. Brukertesting tidlig i prosjektet kan bidra til redusert ressursbruk og konkrete mål senere i fasen.

### 6. Sikring av god kommunikasjon:
Tett og åpen kommunikasjon skaper et godt miljø innad i teamet. Effekten med dette er at blant annet kunnskap blir bedre og raskere spredd. “I tillegg blir det en nedbygging av stereotypiske oppfatninger av andre, og dermed å legge et grunnlag for en åpen kommunikasjon.”, (D.I.Jakobsen, 2016, s.82). For å sikre god kommunikasjon anbefaler vi derfor å bruke faste kanaler som Teams. Her kan det gis informasjon, og formelle ideer. Her kan det også etableres regler for hva som brukes hvor. Dette kan for eksempel være at ingen beslutninger tas andre steder enn de planlagte plattformene.

Det å møtes ukentlig kan være lurt sånn at folkene i prosjektet kan holde seg oppdatert på hvordan de ligger an i prosjektet. Dette kan for eksempel være fysiske møter med presentasjoner om status på prosjektet. Dersom noen ikke får være med på disse møtene, burde det skrives referater og dokumentere det som blir sagt/fortalt på møtet. Faren med å ha for store mellomrom mellom møtene kan være at folk faller av, eller misforståelser, oppstår. Det er viktig at dere finner et felles språk som dere kan kommunisere på. Snakker majoriteten engelsk, kan det være lurt at all felles informasjon går over engelsk. Informasjonen og beslutninger dokumenteres, spesielt når man er under tidspress, sånn at man kan gå tilbake og hente dette om det trengs.

#### Struktur og kommunikasjon
Det at kommunikasjonen er strukturert, avtalt og planlagt gjør at det å kommunisere vil bli lettvint. Kommer det informasjon over flere plattformer kan det oppstå forvirrelser, og dette er noe man ønsker å unngå. Spesielt når man er i et tidspress. God kommunikasjon bygger også tillit, noe som er essensielt i et velfungerende team. Ifølge boken “Engangsorganisasjonen” av Dag Ingvar Jacobsen, drar han frem fem forutsetninger som er viktig å ha med når man legger til rette for god kommunikasjon. Inkludering, kompetanse, empati, nøytralitet og åpenhet.

For å sikre at møter blir planlagt og brukt fornuftige, er det lurt å dele ut roller, slik at de i teamet vet hva de sitt ansvar er. Det å ha en leder som kan passe på at møtene skjer regelmessig og at de som er tilstede ikke faller av og at de får med seg informasjonen er veldig viktig. Derfor er det lurt med en kort oppsummering i slutten av møtene der lederen går over det som ble sagt, hvem som skal gjøre hva og tidsfrister.

#### Kilder
Jacobsen, D. I. (2016, juni). Engangsorganisasjonen: organisering og ledelse av prosjekter (4th ed.). Fagbokforl.

Gundersen, D. (2025, 22. februar). monetær. Store norske leksikon. https://snl.no/monet%C3%A6r

Persvold, A. Z. (2025, 24. februar). aktør. Store norske leksikon. https://snl.no/akt%C3%B8r
